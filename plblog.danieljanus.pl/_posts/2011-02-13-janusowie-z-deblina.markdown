---
layout: theme:post
title: "Janusowie z Dęblina?"
date: 2011-02-13
comments: true
categories: 
---

Pisze do mnie Nan Cain z Florissant, Missouri (cytuję w tłumaczeniu):

> Mój dziadek, Walenty Janus, urodził się w Polsce w roku 1890.
> Przybył do Stanów Zjednoczonych w młodym wieku, osiadł w stanie
> Michigan i ożenił się z Sophie Hojnacki. Próbuję dowiedzieć się
> czegoś więcej o jego rodzinie (być może jego ojciec miał na imię
> Franciszka [sic!]). W dokumentach imigracyjnych jako miejscowość
> pochodzenia figuruje Giblin, ale nie mogę znaleźć miejscowości w
> Polsce o tej nazwie.

Niewiele mi to mówi. Janus to dość popularne nazwisko; na stronie 
[Marka Futregi][1] widzę, że nosi je około 10 tys. osób w Polsce 
i akurat wśród znanych mi Janusów nie było żadnego Walentego, 
który by wyemigrował do USA. Wydaje mi się, że "Giblin" może być 
amerykańsko-fonetycznym zapisem Dęblina -- tak mógł usłyszeć oficer 
imigracyjny i tak zapisać.

A publikuję ten post w nadziei, że może ktoś z czytelników tego bloga
wie coś o Walentym i mógłby podzielić się informacją. Będę wdzięczny za
wiadomość (najlepiej w komentarzach do niniejszego wpisu).

 [1]: http://www.futrega.org/etc/nazwiska.html
